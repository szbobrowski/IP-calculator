wykonawca: Marianna
status: wykonane

Klasa IP_Calculator gwarantuje pewne zabezpieczenia co do wprowadzonych przez użytkwnika danych.
Tematem tego zadania jest wprowadzenie dalszych zabezpieczeń, tym razem w klasie Network.
Zabezpieczenia dotyczą:

1. Sprawdzenie czy dana pula adresowa jest poprawna względem podanej maski. Warunkiem jest to
aby w podanym adresie jedynki nie występowały na bitach dalszych niż jest to określone przez maskę.
Np. jeśli maska wynosi 13 to jedynki w adresie sieci mogą występować tylko w pierwszych trzynastu bitach
adresu. Przykładowo:
111.233.0.0/13 -> niepoprawny adres sieci, jedynka występuje na 14 bicie adresu
111.232.0.0/13 -> poprawny adres sieci, jedynki nie występują nigdzie poza pierwszymi 13
bitami adresu

2. Sprawdzenia czy wskazana pula adresów jest w stanie pomieścić daną ilość podsieci i znajdujących
się w nich hostów. Metoda sprawdzająca powinna jako argument przyjmować listę typu 
ArrayList<Integer>, w której znajdują się w kolejności malejącej liczby hostów w poszczególnych
sieciach np. [319, 81, 44, 13]. Liczbę adresów zajmowanych przez daną podsieć należy określi według
wzoru 2^(32-maska), gdzie maska jest minimalną maską przy której dana liczba hostów może zostać
zaadresowana. Np. w przypadku 319 hostów należy przyjąć, że ta podsieć zajmie 512 adresów (adres
sieci, 510 adresów hostów i adres broadcast). Następnie należy zsumować liczbę adresów zajmowanych
przez każdą z poszczególnych podsieci i przyrównać ją do liczby wszystkich dostępnych adresów. 
Jeśli liczba dostępnych adresów jest mniejsza od tych potrzebnych do prawidłowej adresacji program 
powinien zwrócić odpowiedni komunikat lub rzucić wyjątek.
